---
layout: "../../layouts/BlogPost.astro"
title: "Versione alpha"
description: "Versione alpha"
pubDate: "2022 Sept 18"
---

Benvenuti nella prima versione di **The Darkside of the Code**. Un blog personale dove scriverò, come suggerisce il nome, del lato oscuro del codice. <br/>
Ovvero? <br/>
Ottima domanda. Per rispondere è necessario che mi presenti. <br/>
Mi chiamo Daniele, classe 1994 (lascio calcolare l'età a voi), appassionato di tecnologia fin da piccolo, ho seguito questa mia passione nel percorso di studi laureandomi in informatica. Ora lavoro da tre anni nell'ambito della consulenza come sviluppatore web. <br/>
Ho innumerevoli altre passioni, forse troppe, sarebbe inutile annoiarvi facendone un elenco anche perchè ne dimenticherei sicuramente qualcuna. Di sicuro una l'avrete intuita dal nome che ho deciso di dare al blog. <br/>
Tornando alla domanda da cui è partito questo piccolo preambolo, di cosa parleremo su "The Darkside of the Code"? Forse di linguaggi esoterici come [Brainfuck](https://en.wikipedia.org/wiki/Brainfuck)? Di [programmazione quantistica](https://learn.microsoft.com/it-it/azure/quantum/overview-what-is-qsharp-and-qdk)? Di Dark Web e di [Tor](https://en.wikipedia.org/wiki/Tor_(network))? <br/>
No, nulla di tutto questo. Molto più semplicemente (e noiosamente), utilizzerò questo piccolo spazio sul web per raccontare delle mie numerose passioni, per parlare di attualità e di argomenti di mio interesse e, ovviamente di programmazione, cercando di trasmettere le mie conoscenze, nella speranza di fare qualcosa di utile e di gradito.<br/>
Come avrete notato, attualmente il blog è molto scarno, privo di qualsiasi abbellimento estetico e di alcune funzionalità anche basiche. Ciò è dovuto dal fatto che in questo momento lo sviluppo del blog si trova in **versione alpha**. <br/>
E allora perchè è disponibile al pubblico?<br/>
Perchè ho deciso di seguire un modello di rilascio **"rolling release"**, ovvero ogni modifica sufficientemente testata verrà rilasciata. La speranza è quella di vedere evolvere rapidamente il blog, migliorandone usabilità, accessibliità, funzionalità ed estetica.<br/>
Questa decisione deriva dalla mia costante incapacità di portare a termine qualunque side project, per la mania di perfezionismo che mi affligge. Il progetto di questo blog era in cantiere da diversi anni ed è stato cominciato e ricominciato un numero indefinito di volte. Da qui la scelta di rendere subito disponibile un prodotto con funzionalità seppur minime ma che soddisfano lo scopo per cui è pensato, per poi migliorarlo nel corso del tempo.<br/>
D'altronde credo che la cosa di fondamentale importanza sia il **contenuto**, che spero sarà di vostro gradimento. Inoltre, molto probabilmente quando leggerete questo primo articolo saranno già state apportate diverse modifiche che non faranno sembrare così terribile questo blog. <br/>
Per il momento non mi resta altro da dire, se non: <br/>
**BENVENUTI SU THE DARKSIDE OF THE CODE!**

